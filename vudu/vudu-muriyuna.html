<!DOCTYPE html>
<html lang="ml">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>വുളൂഅ് മുറിയുന്ന കാര്യങ്ങൾ മദ്ഹബുകളിൽ

</title>
    <style>
        body {
            font-family: Arial, sans-serif;
            background-color: #2C5857;
            color: #FFFFFF;
            padding: 20px;
            margin: 0;
        }

        h1 {
            font-size: 28px;
            margin-bottom: 20px;
        }

        h2 {
            font-size: 24px;
            margin: 20px 0 10px 0;
        }

        p {
            font-size: 18px;
            line-height: 1.5;
        }

        ul {
            margin: 10px 0;
            padding-left: 20px;
        }

        li {
            margin-bottom: 10px;
        }
    </style>
</head>

<body>
    <h1>വുളൂഅ് മുറിയുന്ന കാര്യങ്ങൾ മദ്ഹബുകളിൽ


</h1>

    <h2>ഹനഫി മദ്ഹബിൽ</h2>
    <ul>
      <li>മുൻ പിൻ ദ്വാരത്തിലൂടെ വല്ലതും പുറപ്പെടുക (മുൻദ്വാരത്തിലൂടെ വരുന്ന വായു ഇതിൽനിന്നൊഴിവാണ്.അത് കാരണം വുളൂഅ് മുറിയുകയില്ല)
</li>
      <li>ശരീരത്തിൽനിന്ന് രക്തം,ചലം തുടങ്ങിയ നജസ് പുറപ്പെട്ട് ഒലിക്കുകയോ,സ്ഥാനം വിട്ട് കടക്കുകയോ ചെയ്യൽ.
</li>
      <li>ഛർദ്ദിക്കുക. ഇത് രക്തമായാലും ചലമായാലും വുളൂഅ് മുറിയും.
വായയിൽ നിന്നോ പല്ലുകൾക്കിടയിൽ നിന്നോ രക്തം പുറപ്പെട്ട് ഉമിനീരിനെക്കാൾ കൂടുകയോ തുല്യമാവുകയോ ചെയ്യുക.
</li>
      <li>ഭാര്യമാരുമായോ മറ്റോ അധികമായി ഇണങ്ങൽ (ഇത് മദ്യ്യ് പുറപ്പെടാനുള്ള കാരണമാണ്.ഇതിന് വികാരമുണ്ടാകും)

</li>
    </ul>
  <h2>2-ശാഫിഈ മദ്ഹബ് 
</h2>
  <ul>
<li>മുൻ പിൻ ദ്വാരത്തിലൂടെ ഇന്ദ്രിയമല്ലാത്ത വല്ലതും പുറപ്പെടുക.
</li>
<li>ലഹരി ബാധ,മാനസിക രോഗം,ബോധക്ഷയം,ഉറക്കം എന്നിവ മൂലം വിവേകം നഷ്ടപ്പെടുക.
</li>
<li>മനുഷ്യന്റെ ഗുഹ്യസ്ഥാനം കൈപ്പത്തിയുടെ ഉൾഭാഗം കൊണ്ട് തൊടുക.
</li>
<li>അന്യ സ്ത്രീ പുരുഷന്മാരുടെ തൊലി തമ്മിൽ തൊടൽ, അത് വികാരത്തോടെയല്ലെങ്കിലും വുളൂഅ് മുറിയും.
</li>

  </ul>
  <h2>3-ഹമ്പലി മദ്ഹബ് 
</h2>
  <ul>
    <li>മുൻ പിൻ ദ്വാരത്തിലൂടെ വല്ലതും പുറപ്പെടുക.
</li>
    <li>മാനസികം,ലഹരി ബാധ,ബോധക്ഷയം,ഉറക്കം തുടങ്ങിയവ മൂലം ബുദ്ധിനീങ്ങുക.

</li>
    <li>വികാരത്തോടെ സ്ത്രീ പുരുഷന്മാരുടെ തൊലി തമ്മിൽ തൊടൽ. ഇതിൽ ചെറിയവളെന്നോ,വലിയവളെന്നോ ജീവിച്ചിരിക്കുന്നവ രെന്നോ മരിച്ചവരെന്നോ യുവതിയെന്നോ വൃദ്ധയെന്നോ വിവാഹ ബന്ധം ഹറാമായവരെന്നോ അല്ലാത്തവരെന്നോ വ്യത്യാസമില്ല.തൊടപ്പെട്ടവരുടേത് മുറിയില്ല.
</li>
    <li>മനുഷ്യരുടെ ഗുഹ്യസ്ഥാനം മറകൂടാതെ കൈകൊണ്ട് തൊടുക. ഇതിൽ ആണ്,പെണ്ണ്,വലിയവർ,ചെറിയവർ,സ്വന്തം എന്ന വ്യത്യാസമില്ല.കൈ എന്നത് മണിബന്ധത്തം വരെയുള്ള സ്ഥലം ഉൽപ്പെടും.കൈപ്പത്തിയുടെ ഉള്ളെന്നോ പുറമെന്നോ അറ്റമെന്നോ വ്യത്യാസമില്ല.
</li>
    <li>ശരീരത്തിൻ്റെ മറ്റു ഭാഗങ്ങളിൽ നിന്ന് നജസ് പുറപ്പെടുക.മല മൂത്രമാണെങ്കിൽ കുറഞ്ഞതായാലും കൂടിയതായാലും വുളു മുറിയും.അത് കുടലിന് താഴെയെന്നോ മേലെയെന്നോ സാധാ രണ വരുന്ന സ്ഥലങ്ങൾ തുറന്ന് കിടക്കുന്നതെന്നോ അടഞ്ഞു കിടക്കുന്നതെന്നോ വ്യത്യാസമില്ല.
മലമൂത്രമല്ലാത്ത രക്തം,ഛർദ്ദിച്ചത് പോലെയുള്ളതാണെങ്കിൽ അമിതമാണെങ്കിൽ മുറിയും.കുറവാണെങ്കിൽ മുറിയില്ല.
</li>
    <li>ഒട്ടക മാംസം തിന്നുക.ഇതിൽ കുറഞ്ഞതെന്നോ കൂടിയതെന്നോ പചയെന്നോ വേവിച്ചതെന്നോ വ്യത്യാസമില്ല.ഒട്ടകത്തിന്റെ കരള്,പ്ലീഹ,പാല് തുടങ്ങിയ മറ്റു ഭാഗങ്ങൾ ഭക്ഷിച്ചാൽ മുറിയുകയില്ല.
</li>
    <li>മതഭ്രഷ്ട്
</li>
    <li>മയ്യിത്ത് കുളിപ്പിക്കൽ. 
      (അതായത് മയ്യിത്തിനെ കൈകൊണ്ട് സ്പർശിക്കുക). 
</li>
  </ul>
  <p>മയ്യിത്തിന് വെള്ളം ഒഴിച്ചുകൊടുത്താൽ വുളൂ മുറിയില്ല.ഇതിൽ കുട്ടിയെന്നോ വലിയവരെന്നോ മുസ്ലിമെന്നോ അമുസ്ലിമെന്നോ വ്യത്യാസമില്ല.

</p>
  <h2>4-മാലികി മദ്ഹബ് </h2>
  <ul>
    <li>മുൻ പിൻ ദ്വാരത്തിലൂടെ വല്ലതും പുറപ്പെടുക.
</li>
    <li>ലഹരി ബാധ,മാനസികം,ബോധക്ഷയം,ഉറക്കം,
സ്പർശനം,ചുംബനം,ഗുഹ്യസ്പർശനം ഇങ്ങനെ ഏഴെണ്ണം.
</li>
    <li>മയ്യിത്ത് കുളിപ്പിച്ചത് കാരണം വുളൂഅ് മുറിയില്ലെന്ന് ഇമാം അഹ്മദ് (റ) ഒഴികെയുള്ള മൂന്ന് ഇമാമുകളും പറയുന്നു.
</li>
  </ul>
  <h2>സംശയവും തീർപ്പും
    </h2>
  <p>ഒരാൾക്ക് ശുദ്ധിയുണ്ടായിരുന്നെന്ന ബോധ്യവും ശേഷം അശുദ്ധി യുണ്ടായോ എന്ന സംശയവുമുണ്ടായാൽ അയാൾ ശുദ്ധി (വുളൂഅ്)ഉള്ളവനായി കണക്കാക്കും.ഇതിൽ മാലിക് (റ) അല്ലാത്ത പണ്ഡിതരെല്ലാം ഏകാഭിപ്രായക്കാരാണ്.അദ്ദേഹത്തിന്റെ മദ്ഹബിൽനിന്ന് വ്യക്തമാകുന്നത് അയാൾ അശുദ്ധിക്കാരനും വുളൂഅ് ചെയ്യേണ്ടവനുമാണ്.
    </p>
    
   <p>
     ഒരാൾ നിസ്കരിച്ചുകൊണ്ടിരിക്കെ അശുദ്ധിയിൽ സംശയിച്ചാൽ ഉറപ്പ് അവലംബിച്ച് നിസ്‌കാരവുമായി മുന്നോട്ടുപോകണം.നിസ്കാര ത്തിലല്ലെങ്കിൽ സംശയം അവലംബിക്കണം എന്ന് ഹസൻ(റ) പറഞ്ഞു.    
</p>
  <h2>മുസ്‌ഹഫും വുളൂഉം
</h2>
  <p>അശുദ്ധിക്കാരൻ മുസ്‌വഹഫ് തൊടാനോ ചുമക്കാനോ പാടില്ലെന്ന തിൽ ഭിന്നതയില്ല.ദാവൂദ് (റ)വിൽ നിന്നും മറ്റും അനുവദനീയമാണെന്ന് ഉദ്ധരിക്കപ്പെട്ടിട്ടുണ്ട്.
</p>
  
  <p>മുസ‌ഹഫിന്റെ സഞ്ചി,പെട്ടി എന്നിവയോടുകൂടി അതു ചുമക്കാമെ ന്നു ശാഫിഈ(റ) അല്ലാത്തവർ പറയുന്നു.ചരക്കുകളിലും തഫ്‌സിറുക ളിലും ദീനാറുകളിലുമായി അത് ചുമക്കലും കൊള്ളിക്കഷ്ണം കൊണ്ടതിന്റെ പേജുകൾ മറിക്കലും അനുവദനീയമെന്നാണ് ശാഫിഈ പക്ഷം.
</p>
  <p>ഇമാം നവവി(റ) പറയുന്നു:അശുദ്ധിക്കാരൻ മുസ്‌ഹഫ് തൊടലും

ചുമക്കലും ഹറാമാണെന്നാണ് ശാഫിഈ മദ്ഹബിലെ പ്രബലം.ദാവൂദ് (റ), അഹ്മദ് (റ) എന്നിവരിൽ നിന്ന് അനുവദനീയമാണെന്ന അഭിപ്രായം ഉദ്ധരിക്കപ്പെട്ടിരിക്കുന്.

</p>
  <h2> വിസർജ്ജനവും ഖിബലയും
</h2>
  <p>മരുഭൂമിയിൽ ഒരു മറയും കൂടാതെ ഖിബ്‌ലക്കഭിമുഖമായും പിന്നിട്ടും മലമൂത്രവിസർജ്ജനം ഹറാമാണെന്ന് ശാഫിഈ(റ)വും മാലിക് (റ)വും പറയുന്നു.അഹ്മദ് (റ)വിൻ്റെ പ്രസിദ്ധമായ രിവായത്തു കളിൽ ഒന്നും ഇതാണ്.
</p>
  <p>കെട്ടിടത്തിലും മരഭൂമിയിലും അത് നിരുപാധികം കറാഹത്താണെന്ന് അബൂഹനീഫ(റ)വും അഹ്മദ് (റ)വും പറയുന്നു. രണ്ടുസ്ഥലത്തും മുന്നിട്ടും പിന്നിട്ടുമാകാമെന്ന് ദാവൂദ് (റ)വും പറയുന്നു.

</p>
  <p>മലമൂത്ര വിസർജ്ജനത്തിനിരിക്കുമ്പോൾ ഖിബ്ലക്കഭിമുഖമായോ പിന്നിട്ടോ ഇരിക്കുന്നതിൽ നാലഭിപ്രായമുണ്ട്.ശാഫിഈ മദ്ഹബു പ്രകാരം വിജനമായ സ്ഥലത്ത് ഹറാമും കെട്ടിടങ്ങളിൽ അനുവദനീയമെന്നുമാണ്.
രണ്ടാമത്തെത് വിജനസ്ഥലത്തും കെട്ടിടങ്ങളിലും ഹറാമാണെന്ന അബൂ അയ്യൂബുൽ അൻസ്വാരി(റ),മുജാഹിദ്റ),നഖ്ഈ(റ),സൗരി(റ), അബൂസൗർ(റ) എന്നിവരുടെ അഭിപ്രായമാണ്.
</p>
  <p>ഉർവതുബ്നു സുബൈർ(റ),റബീഅ(റ),ദാവൂ(ദുള്ളാഹിരി(റ) തുടങ്ങിയവരുടെ അഭിപ്രായമായ വിജനസ്ഥലത്തും കെട്ടിടങ്ങളിലും അനുവദനീയമാണെന്നതാണ് മൂന്നാമത്തേത്.
</p>
  <p>നാലാമത്തേത് വിജനസ്ഥലത്തും കെട്ടിടങ്ങളിലും ഖിബ്ലക്ക് മുന്നിട്ട് ഹറാമും പിന്നിട്ട് ഹലാലുമാണെന്ന ഇമാം അബൂഹനീഫ(റ),അഹ്മദ(റ) എന്നിവരുടെ അഭിപ്രായമാണ്.
</p>
  <h2>ശൗച്യം ചെയ്യൽ
</h2>
  <p>ശൗച്യം ചെയ്യൽ നിർബന്ധമാണെന്നു ശാഫിഈ(റ),അഹ്മദ്(റ) എന്നിവർ പറയുന്നു.എന്നാൽ ഒരാൾ ശൗച്യം ചെയ്യാതെ നിസ്കരിച്ചാൽ സ്വീകാര്യമാണെന്നാണ് മാലിക്(റ)വിൻ്റെ ഒരു നിവേദനം.

</p>
   <p>ശൗച്യം ചെയ്യൽ നിർബന്ധമുള്ളതല്ലെന്നും സുന്നത്താണെന്നും അബൂഹനീഫ(റ) പറഞ്ഞു.ഇത് മാലിക്(റ)വിൽ നിന്നുള്ള റിപ്പോർട്ടാണ്. ശൗച്യം ചെയ്യാതെ ഒരാൾ നിസ്‌കരിച്ചാൽ അയാളുടെ നിസ്കാരം സ്വീകാര്യമാണെന്ന് അബൂഹനീഫ(റ)പറഞ്ഞു.മറ്റു സ്ഥലങ്ങളിൽ പരിഗണിക്കപ്പെടുന്ന നജസിൻ്റെ അളവുകോലായിട്ടാണ് ശൗച്യസ്ഥലം നിശ്ചയിക്കപ്പെട്ടത്.അതിൻ്റെ പരിധി ഒരു ദിർഹമിൻ്റെ തോതാണ്. ശൗച്യസ്ഥലമല്ലാത്തിടത്ത് ഒരു ദിർഹമിനേക്കാൾ കൂടുതൽ നജസുണ്ടെങ്കിൽ അത് നീക്കൽ നിർബന്ധമാണെന്നും അദ്ദേഹം പറഞ്ഞു.
</p>
   <p>മൂന്ന് കല്ലിനേക്കാൾ കുറഞ്ഞത് കൊണ്ട് ശുദ്ധിയായാലും മൂന്നിൽ കുറഞ്ഞ കല്ലുകൾകൊണ്ട് ശൗച്യം ചെയ്യൽ അനുവദനീയമല്ലെന്ന് ശാഫിഈ(റ)വും അഹ്മദ്(റ)വും പറയുന്നു. മൂന്ന് തടവലാണ് ലക്ഷ്യം.ഒരു കല്ലിന്റെ മൂന്ന് വശങ്ങൾകൊണ്ട് തടവി വൃത്തിയായാൽ അത് മതിയാകും. മൂന്ന് കൊണ്ട് ശുദ്ധിയായില്ലെങ്കിൽ നാലോ അഞ്ചോ ആയി ശുദ്ധിയാകുന്നത്ര അധികമാക്കണം.
</p>
   <p>ശുദ്ധിയാകലാണ് പരിഗണനീയം.അത് ഒരു കല്ല്കൊണ്ട് നേടിയാൽ പിന്നെ അധികമാക്കുന്നത് സുന്നത്തില്ലെന്ന് അബൂഹനീഫ(റ)വും മാലിക് (റ)വും പറഞ്ഞു.
</p>
  <p>ഇഷ്ടിക,ഓട്,മരക്കഷ്ണം പോലെയുള്ള,കല്ലിന്റെ സ്ഥാനത്ത്
നിൽക്കുന്നതുകൊണ്ടെല്ലാം ശൗച്യം അനുവദനീയമാണെന്നതിൽ അഭിപ്രായ ഐക്യമുണ്ട്.

</p>
  <p>കല്ലല്ലാതെ പറ്റില്ലെന്ന് ദാവൂദ്(റ)പറഞ്ഞതായി ഉദ്ധരിക്കപ്പെടുന്നു.
</p>
  <p>എല്ലോ മലമോ ശൗച്യത്തിന് മതിയാകില്ലെന്നാണ് ശാഫിഈ,അഹ്മദി മദ്ഹബുകൾ.

</p>
  <p>അതു മതിയാകുമെങ്കിലും അതുകൊണ്ട് ശൗച്യം ചെയ്യാതിരി ക്കലാണ് സുന്നത്തെന്നും ഇമാം അബൂഹനിഫ(റ),ഇമാം മാലിക്(റ) എന്നിവർ പറഞ്ഞിരിക്കുന്നു.
</p>
  <h2>വുളൂഅ്(അംഗസ്നാനം)
</h2>
  <p>വുളൂഅ്,കുളി,തയമ്മും എന്നീ ശുദ്ധീകരണങ്ങൾക്ക് നിയ്യത്ത് നിർബന്ധമാണെന്ന് എല്ലാ പണ്ഡിതന്മാരും ഏകോപിച്ചിരിക്കുന്നു.അതിനാൽ നിയ്യത്ത് കൊണ്ട് ശുദ്ധി സ്വീകാര്യമാകൂ.
ഇമാം നവവി(റ) പറയുന്നു:കുളി,വുളൂഅ്, തയമും എന്നിവ സ്വീകാര്യമാവാൻ നിയ്യത്ത് ശർത്താണെന്നാണ് ശാഫിഈ മദ്ഹബ്. നിയ്യത്തില്ലാതെ തന്നെ വുളൂഅ്, കുളി, തയമും എന്നിവ സ്വഹീഹാകുമെന്ന് ഒരു വിഭാഗം അഭിപ്രായപ്പെട്ടിട്ടുണ്ട്. അബൂഹനീഫ(റ), സുഫ്യാനുസ്സൗരി(റ) എന്നിവർ നിയ്യത്തില്ലാതെ കുളിയും വുളുളം ശരിയാവുമെന്നും തയമും ശരിയാവില്ലെന്നുമുള്ള പക്ഷക്കാരാണ്. 
എന്നാൽ, തയമ്മുമല്ലാതെ നിയ്യത്ത് ആവശ്യമായ മറ്റൊന്നുമില്ലെന്നും അതിൽ നിയ്യത്ത് അനിവാര്യമാണെന്നും അബൂഹനീഫ(റ) പറഞ്ഞു.
നിയ്യത്തിന്റെ സ്ഥാനം ഹൃദയമാണ്. താൻ കരുതുന്നത്. ഉച്ചരിക്കലാണ് പരിപൂർണ്ണത. നാവുകൊണ്ട് ഉച്ചരിക്കൽ കറാഹത്താണെന്ന് മാലിക്(റ) പറഞ്ഞു. മനസ്സിൽ മാത്രം നിയ്യത്ത് ചുരുക്കുകയാണെങ്കിൽ അത് മതിയാകുമെന്നതിൽ ഭിന്നതയില്ല. നേരെ വിപരീതമായി ചെയ്താൽ മതിയാകില്ല.

</p>
  <p>ബിസ്മി, മുൻകൈ കഴുകൽ, കൊപ്ലിക്കൽ

വുളൂഇന്റെ സമയത്ത് 'ബിസ്മി' ചൊല്ലൽ സുന്നത്താണ്. നിർബന്ധമില്ലെന്നതിൽ മൂന്ന് ഇമാമുകൾ ഏകാഭിപ്രായക്കാരാണ്.

</p>
  <p>അഹ്മദ് (റ)വിന്റെ രണ്ട് നിവേദനത്തിൽ ഏറ്റവും സ്വീകാര്യമായത് അത് നിർബന്ധമില്ലെന്നാണ്. നിർബന്ധമാക്കിയാണ് മതം നിവേദനം. അത് മന:പ്പൂർവ്വമോ മറന്നോ ഒഴിവാക്കിയാലും അതില്ലാതെ വുളൂഅ് സ്വീകാര്യമല്ലെന്ന് ദാവൂദ് (റ)പറഞ്ഞതായി ഉദ്ധരിക്കപ്പെടുന്നു. മറന്നതാ ണെങ്കിൽ ശുദ്ധിക്ക് അത് മതിയെന്നും ഇല്ലെങ്കിൽ മതിയാകില്ലെന്നും ഇസ്ഹാഖ്(റ) പറഞ്ഞു.
</p>
  <p>ഇമാം നവവി(റ) പറഞ്ഞു: വുളുവിൽ ബിസ്മി ചൊല്ലൽ നിർബന്ധമില്ല, സുന്നത്താണ് എന്നാണ് നമ്മുടെ മദ്ഹബ്. മന:പ്പൂർവം ബിസ്മി ഒഴിവാക്കിയാലും വുളൂ സ്വഹീഹാകും. ബിസ്മി നിർബന്ധമാണെന്ന് അഹ്മദ്(റ) വിൽ നിന്ന് റിപ്പോർട്ട് ചെയ്തിട്ടുണ്ട്. 

</p>
  <p>ശുദ്ധീകരണത്തിനു മുമ്പ് മുൻകൈകൾ കഴുകൽ സുന്നത്താണ്; നിർബന്ധമില്ല എന്നതിൽ പണ്ഡിതർ ഏകാഭിപ്രായക്കാരാണ്.
</p>
  <p>രാത്രി ഉറങ്ങിയുണർന്നാൽ അവ കഴുകൽ അഹ്മദ് (റ) നിർബന്ധ മാക്കിയതായി ഉദ്ധരിക്കപ്പെടുന്നു. പകലിലാണെങ്കിൽ നിർബന്ധമില്ല.
</p>
  <p>ളാഹിരിയ്യ: വിഭാഗത്തിൽപെട്ട ഒരാൾ പറയുന്നു: കൈ കഴുകൽ നിരുപാധികം നിർബന്ധമാണ്. 'തഅബ്ബുദി'(യുക്തിക്കതീതമായി മതനി യമങ്ങൾ സ്വീകരിക്കൽ)ആയതുകൊണ്ടാണത്. നജസായതുകൊണ്ടല്ല.

</p>
  <p>കൈ കഴുകുന്നതിനുമുമ്പ് വെള്ളത്തിൽ കൈ വെച്ചാൽ വെള്ളം ദുഷിക്കുകയില്ല. ഹസനുൽ ബസ്വരി(റ) ഇതിനെതിരാണ്. അദ്ദേഹം വെള്ളം ഉപയോഗശൂന്യമാകുമെന്ന പക്ഷക്കാരനാണ്.

</p>
  <p>വായിൽ വെള്ളം കൊപ്ലിക്കലും മൂക്കിൽ കയറ്റി ചീറ്റലും വുളൂഇലും കുളിയിലും സുന്നത്താണെന്ന് മാലിക് (റ), ശാഫിഈ(റ) എന്നിവർ പറയുന്നു.

</p>
  <p>അത് രണ്ടും നിർബന്ധമാണെന്ന് അഹ്മദ്(റ) പറയുന്നു. വുളൂഇൽ തിങ്ങിയ താടി തിക്കകറ്റൽ സുന്നത്താണെന്നതിൽ എല്ലാവരും ഒറ്റക്കെട്ടാണ്.

</p>
  <p>ഇമാം നവവി(റ) പറയുന്നു:വയിൽ വെള്ളം കൊപ്ലിക്കലും മൂക്കിൽ കയറ്റിച്ചീറ്റലും കുളിയിലും വുളൂഇലും സുന്നത്താണെന്നാണ് നമ്മുടെ മദ്ഹബ്. ഇബ്നു അബീലൈല, ഹമ്മാദ്, ഇസ്ഹാഖ്, അഹ്മദ് എന്നിവരുടെ വീക്ഷണം വുളൂഇലും കുളിയിലും അത് രണ്ടും നിർബന്ധമാണെന്നാണ്. കുളിയിൽ ഇത് രണ്ടും നിർബന്ധമാണെന്നും വുളൂഇൽ നിർബന്ധമില്ലെന്നുമാണ് മൂന്നാമത്തെ വീക്ഷണക്കാരായഇമാം അബൂഹനീഫ, സുഫ്‌യാനുസ്സൗരി എന്നിവരുടെ മദ്ഹബ്. അബൂസൗർ, അബൂ ഉബൈദ്, ദാവൂദ് എന്നിവർ മൂക്കിൽ വെള്ളം കയറ്റിച്ചീറ്റൽ വുളുവിലും കുളിയിലും നിർബന്ധമാണെന്നുമുള്ള അഭിപ്രായക്കാരാണ്. എന്നാൽ കൊപ്ലിക്കൽ നിർബന്ധമാണെന്ന് അവർ പറഞ്ഞിട്ടില്ല.

</p>
  <h2>മുഖം കഴുകൽ
</h2>
   <p>സാധാരണ തലമുടി മുളയ്ക്കാറുള്ള സ്ഥലം മുതൽ രണ്ട് താടിയെല്ലി ന്റെ അറ്റം വരെയാണ് മുഖത്തിന്റെ നീളം. രണ്ടു ചെവികൾക്കിടയിലുള്ള സ്ഥലമാണ് മുഖത്തിന്റെ വീതി എന്നാണ് മൂന്ന് ഇമാമുകളും പറയുന്നത്. താടിമുടിയുടെയും ചെവിയുടെയും ഇടയിലെ വെള്ളയായ സ്ഥലം മുഖത്തിൽ പെട്ടതല്ല. വുളൂഅ് ചെയ്യുമ്പോൾ മുഖത്തോടുകൂടി അത് കഴുകൽ നിർബന്ധമില്ല എന്നാണ് മാലിക് (റ) പറയുന്നത്.

</p>
  <p>രണ്ട് കൈമുട്ടുകളും വുളൂഇലെ കൈ കഴുകലിൽ ഉൾപ്പെടു മെന്നതിൽ ഏകാഭിപ്രായമുണ്ട്. സഫ്ർ(റ) മാത്രമേ ഉൾപ്പെടില്ലെന്നു പറയുന്നുള്ളൂ.
</p>
  <p>തിങ്ങിയ താടിയുടെ പുറം കഴുകണമെന്നതിൽ ഭിന്നതയില്ല. അതിന്റെ ഉള്ളോ ചുവട്ടിലെ ചർമ്മമോ കഴുകൽ നിർബന്ധമില്ലെന്നാണ് ഇമാം ശാഫിഈ(റ) വ്യക്തമാക്കിയ പ്രസിദ്ധവും സ്വീകാര്യവുമായ അഭിപ്രായം. മാലിക് (റ), അബൂഹനീഫ(റ), അഹ്മദ് (റ) എന്നിവരുടെയും മദ്ഹബ് ഇതാണ്.

</p>
  <h2>തല തടവൽ

</h2>
  <p>വുളൂഇൽ തല തടവാൻ നാമമാത്ര സ്ഥലം തടവിയാൽ മതിയെന്നും തടവാൻ കൈ തന്നെ ആവശ്യമില്ലെന്നുമാണ് ശാഫിഈ പക്ഷം.
</p>
  <p>തല മുഴുവൻ തടവൽ നിർബന്ധമാണെന്ന് മാലിക് (റ) പറയുന്നു. അഹ് മദ് (റ)വിന്റെ നിവേദനത്തിൽ ഏറ്റവും സ്പഷ്ടമായതും ഇതാണ്. അബൂഹനീഫ(റ)വിന്ന് ഇതിൽ രണ്ട് നിവേദനമുണ്ട്. തന്റെ മൂന്ന് കൈവിരലുകൾകൊണ്ട് തലയിലെ നാലിലൊരു ഭാഗം തടവണം. രണ്ട് വിരൽകൊണ്ട് തല മുഴുവൻ തടവിയാൽ പോലും മതിയാകില്ലെന്നാണ് അതിൽ ഏറ്റവും പ്രസിദ്ധമായത്.
</p>
  <p>ഒരു കാരണവുമില്ലാതെ തല തടവാതെ തലപ്പാവ് മാത്രം തടവിയാൽ മതിയാകില്ലെന്ന പക്ഷക്കാരാണ് അബൂഹനീഫ(റ), മാലിക് (റ), ശാഫിഈ(റ). ചില നിബന്ധനകളോടെ അത് അനുവദനീയമാണെന്ന് അഹ്മദ് (റ) പറഞ്ഞു.
</p>
   <p>ഇമാം നവവി(റ) പറഞ്ഞു:വുളുവിൽ തല തടവുന്നതിനു പകരം തലപ്പാവിൽ മാത്രം തടവി ചുരുക്കൽ അനുവദനീയമാണെന്ന അഭി പ്രായക്കാരാണ് സുഫ്യാനുസ്സൗരി(റ), ഔസാഈ(റ), അഹ്മദ് (റ), ഇസ്ഹാഖ്(റ), മുഹമ്മദ് ബ്‌നു ജരീർ(റ), ദാവൂദ് (റ) എന്നിവർ. ചിലർ ശുദ്ധിയോടെ തലപ്പാവ് ധരിക്കണമെന്ന നിബന്ധന വെച്ചിട്ടുണ്ട്. (മജ്‌മൂഅ് 1/464)

</p>
   <p>ഒരു പ്രാവശ്യം മാത്രം തടവലാണ് സുന്നത്തെന്ന് അബൂഹനീഫ(റ), മാലിക് (റ), അഹ്മദ് (റ) എന്നിവരുടെ പക്ഷം. മൂന്ന് തവണ തടവണമെന്ന് ശാഫിഈ പക്ഷവും.
</p>
  <h2>ചെവി തടവൽ
</h2>
  <p>ചെവി തലയിൽപെട്ടതാണെന്നും തല തടവുന്നതോടെ അതും തടവണമെന്നും അബൂഹനീഫ(റ), മാലിക് (റ), അഹ്മദ് (റ) എന്നിവർ പറയുന്നു.
</p>
   <p>രണ്ടുചെവിയും തടവൽ സ്വയം സുന്നത്താണ്, തല തടവിയ ശേഷം അതിന് തലതടവിയതല്ലാത്ത വെള്ളമെടുത്ത് തടവണം. ഇതാണ് ശാഫിഈ(റ)വിന്റെ നിലപാട്.

</p>
   <p>രണ്ടുചെവിയും മുഖത്തിൽ പെട്ടതാണ്, മുഖത്തോടുകൂടി അവ രണ്ടിന്റെയും ഉള്ളും പുറവും കഴുകണമെന്ന് ഇമാം സുഹ്‌രി(റ) പറഞ്ഞു.

</p>
   <p>ചെവിയുടെ മുൻഭാഗം മുഖത്തിൽ പെട്ടതിനാൽ അത് മുഖത്തോടു കൂടി കഴുകുകയും പിൻഭാഗം തലയിൽപെട്ടതിനാൽ തല തടവുന്നതോ ടെ തടവുകയും വേണമെന്ന് ഇമാം ശുഅ്ബീ(റ)വും കൂട്ടരും പറഞ്ഞു.
</p>
   <p>തല തടവുന്നതിനുപകരം ചെവികൾ മാത്രം തടവിയാൽ മതിയാ കില്ലെന്നതിൽ ഭിന്നാഭിപ്രായമില്ല.

</p>
   <p>ആവർത്തിച്ചു ചെവി തടവൽ സുന്നത്തുണ്ടോ? ഒരു പ്രാവശ്യം തടവലാണ് സുന്നത്തെന്ന് അബൂഹനീഫ(റ), മാലിക് (റ) എന്നിവർ പറയുന്നത്. അഹ്മദ് (റ)വിന്റെ രണ്ടിലൊരു റിപ്പോർട്ടും ഇതാണ്.

</p>
   <p>മൂന്നുപ്രാവശ്യം ആവർത്തിക്കൽ സുന്നത്താണെന്ന് ശാഫിഈ(റ) പറയുന്നു. അഹ്മദ് (റ)വിന്റെ ഒരു റിപ്പോർട്ടും ഇങ്ങനെയാണ്. പിരടിതടവൽ വുളൂഇൻ്റെ സുന്നത്തിൽ പെട്ടതാണെന്നാണ് അബൂഹനീ ഫ(റ)വിന്റെ പക്ഷം. അത് സുന്നത്തില്ലെന്ന് മാലിക് (റ), ശാഫിഈ(റ) എന്നിവർ പറഞ്ഞു. ചില ശാഫിയാക്കളുടേയും അഹ്മദ് (റ)വിന്റെ ഒരു നിവേദനവും അത് സുന്നത്താണെന്നാണ്.ഇമാം നവവി(റ) പറയുന്നു: രണ്ട് ചെവികളും മൂക്കും

</p>
  <h2>രണ്ടുപാദങ്ങൾ കഴുകൽ
</h2>
  <p>വുളൂഇൽ രണ്ടുപാദങ്ങൾ കഴുകൽ സാധ്യമാണെങ്കിൽ അത് ഫർളാണെന്നതിൽ അഭിപ്രായ ഐക്യമുണ്ട്.
</p>
  <p>രണ്ടുപാദങ്ങൾ കഴുകൽ അനുവദനീയമാണെന്ന് അഹ്മദ് (റ), ഔസാഈ(റ), സൗരീ(റ), ഇബ്‌നുജരീർ(റ) എന്നിവരിൽനിന്ന് ഉദ്ധ രിക്കപ്പെടുന്നു. രണ്ട് കാലും പൂർണ്ണമായി തടവുകയോ കഴുകുകയോ ഇഷ്ടം പോലെ ചെയ്യാമെന്നാണവരുടെ പക്ഷം. രണ്ടുപാദവും തടവൽ ഫർളാണെന്ന് ഇബ്നു്‌നുഅബ്ബാസ് (റ) പറഞ്ഞതായി ഉദ്ധരിക്കപ്പെടുന്നു.
</p>
  <p>ഇമാം നവവി(റ)പറയുന്നു:രണ്ട് പാദങ്ങൾ കഴുകുമ്പോൾ ഞെരിയാണി ഉൾപ്പെടുമെന്നതിൽ നമ്മുടെ മദ്ഹബിൽ അഭിപ്രായ വ്യത്യാസമല്ല.ഭൂരിഭാഗം പണ്ഡിതരും ഈ അഭിപ്രായക്കാരാണ്.

</p>
  <h2>ക്രമപ്രകാരം ചെയ്യൽ
</h2>
  <p>വുളൂഇൽ ക്രമത്തിൽ ചെയ്യൽ നിർബന്ധമില്ലെന്നാണ് അബൂഹനീഫ (റ), മാലിക് (റ) എന്നിവരുടെ വീക്ഷണം. നിർബന്ധമാണെന്ന് അഹ്മദ്(റ)വും ശാഫിഈ(റ)വും പറയുന്നു.
</p>
  <p>ഇമാം നവവി(റ) പറഞ്ഞു:വുളുവിൽ തർതീബ് നിർബന്ധമാണെന്നാണ് ശാഫിഈ മദ്ഹബ്. ഉസ്മാനുബ്‌നു അഫ്‌ഫാൻ(റ), ഇബ്നു അബ്ബാസ്(റ)  എന്നിവരിൽ നിന്ന് അവരുടെ അനുയായികൾ ഉദ്ധരിച്ച അഭിപ്രായമാണിത്. അലി(റ)വിൽ നിന്നുള്ള ഒരു നിവേദനത്തിലും ഇങ്ങനെ വന്നിട്ടുണ്ട്. ഇമാം അഹ്മദ് (റ) വിൻ്റെ പ്രസിദ്ധമായ അഭിപ്രായവും ഇതു തന്നെയാണ്. എന്നാൽ തർതീബ് നിർബന്ധമില്ലെന്ന് ഒരു കൂട്ടം പണ്ഡിതർ അഭിപ്രായപ്പെട്ടിട്ടുണ്ട്.

</p>
  <p>തുടർച്ചയായി ചെയ്യൽ സുന്നത്താണെന്നാണ് അബൂഹനീഫ(റ) വിന്റെ പക്ഷം. നിർബന്ധമാണെന്ന് മാലിക് (റ) പറഞ്ഞു. ഇതിൽ ശാഫിഈ(റ)വിന്ന് രണ്ട് വീക്ഷണമുണ്ട്. സുന്നത്താണെന്നാണ് അതിലേറ്റവും സ്വീകാര്യം. നിർബന്ധമാണെന്നാണ് അഹ്മദ് (റ)വിന്റെ പ്രസിദ്ധാഭിപ്രായം.
</p>
  <p>വുളൂഇന്റെ അവയവങ്ങൾ തോർത്തൽ സുന്നത്തില്ലെന്നതിൽ അവരെല്ലാം ഏകാഭിപ്രായക്കാരാണ്. അത് കറാഹത്തുമില്ല. എന്നാൽ അഹ്മദ് (റ)വിന്റെ പ്രസിദ്ധമല്ലാത്ത ഒരു നിവേദനം ഇതിന്നെതിരാണ്.

</p>
  <p>തോർത്താതിരിക്കൽ സുന്നത്താണെന്നാണ് ശാഫിഈ മദ്ഹബിൽ സ്വീകാര്യമായ അഭിപ്രായം.തോർത്തൽ കറാഹത്തില്ല.
</p>
  <p>ഒരാൾ വുളുഅ് ചെയ്താൽ അത് മുറിയുന്നതുവരെ എത്രയും നിസ്കരിക്കാമെന്നതിൽ എല്ലാവരും ഒരേ അഭിപ്രായക്കാരാണ്.
</p>
  <p>ഒരു വുളൂഅ് കൊണ്ട് അഞ്ച് നിസ്ക്‌കാരത്തേക്കാൾ വർദ്ധിപ്പിക്കരുതെന്ന് ഇമാം നഖ്ഈ(റ) പറഞ്ഞതായി ഉദ്ധരിക്കപ്പെട്ടിട്ടുണ്ട്.
</p>
  <p>എല്ലാ നിസ്കാരത്തിന്നും വുളൂഅ് നിർബന്ധമാണെന്ന് ഖുർആൻ സൂക്തം തെളിവായി പിടിച്ച് ഉബൈദുബ്നുഉമൈർ(റ) പറഞ്ഞിരിക്കുന്നു.
</p>
  
  
  
  


  </body>

</html>
<!DOCTYPE html>
<html lang="ml">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>എങ്ങനെ നമസ്കരിക്കണം?
</title>
    <style>
        body {
            font-family: Arial, sans-serif;
            background-color: #2C5857;
            color: #FFFFFF;
            padding: 20px;
            margin: 0;
        }

        h1 {
            font-size: 28px;
            margin-bottom: 20px;
        }

        h2 {
            font-size: 24px;
            margin: 20px 0 10px 0;
        }

        p {
            font-size: 18px;
            line-height: 1.5;
        }

        ul {
            margin: 10px 0;
            padding-left: 20px;
        }

        li {
            margin-bottom: 10px;
        }
    </style>
</head>

<body>
  <h1>എങ്ങനെ നമസ്കരിക്കണം?</h1>
 <p>മാലിന്യങ്ങൾ കഴുകി വൃത്തിയാക്കി കുളിയും വുളൂഉം കഴിഞ്ഞ് വൃത്തിയുള്ള സ്ഥലത്ത് ചെന്ന് അള്ളാഹുവുമായി സംഭാഷണം നടത്താൻ (നമസ്കാരം നിർവഹിക്കാൻ) തയ്യാറാവുന്ന സത്യവിശ്വാസി ബാഹ്യമായ ഈ ശുദ്ധീകരണം കൊണ്ട് മതിയാക്കരുത്. അവൻ്റെ മനസ്സും സംശുദ്ധമായിരിക്കണം. യാതൊരു അനാവശ്യ ചിന്തകളും അവൻ്റെ മനസ്സിൽ ഉണ്ടാവരുത്. പ്രപഞ്ചനാഥനായ അള്ളാഹുവിൻ്റെ പ്രീതി മാത്രമായിരിക്കണം അവന്റെ ലക്ഷ്യം. ഈ വിധം പവിത്രമായ ശരീരത്തോടും മനസ്സോടും കൂടി ബാങ്കും ഇഖാമത്തും കൊടുക്കുക. തുടർന്നുള്ള ദുആ ചൊല്ലുക എന്നിട്ട് ഖിബലയുടെ നേരെ തിരിഞ്ഞുനിന്ന് നമസ്കരിക്കാൻ തുടങ്ങുക.
</p>
  <h2>നിയ്യത്ത്</h2>
  <p>ഏതൊരു കർമവും സ്വീകരിക്കപ്പെടാൻ നിയ്യത്ത് അനിവാര്യമാണ്. നിസ്കാരത്തിനും നിയ്യത്ത് വേണം. തീർച്ചയായും കർമങ്ങൾ നിയ്യത്തുകൾ കൊണ്ടാണ് സ്വീകരിക്കപ്പെടുകയെന്ന പ്രഖ്യാപിതമായ നബിവചനമാണ് ഇതിനു തെളിവ്. നിയ്യത്ത് എന്നാൽ ഉദ്ദേശം. കരുത്ത് എന്നൊക്കെയാണ് അർത്ഥം. നിയ്യത്ത് മനസ്സിൽ ഉണ്ടാകേണ്ടതാണ്. നാവുകൊണ്ട് പറയണമെന്നില്ല.മനസ്സിൽ കരുതുകയും നാവുകൊണ്ട് കൂടി പറയുകയും ചെയ്‌താൽ കൂടുതൽ ഉചിതമായി. മനസ്സിൽ കരുതാതെ നാവുകൊണ്ട് വിളിച്ചു പറഞ്ഞത് കൊണ്ട് ഒരു പ്രയോചനവുമില്ല. എല്ലാ കർമങ്ങളുടെയും നിയ്യത്തുകളുടെ സ്ഥിതി ഇപ്രകാരമാണ്.

ഉദാഹരണമായി ളുഹർ നിസ്കാരമാണ് ഉദ്ദേശിക്കുന്നത് എന്ന് കരുതുക. ളുഹർ എന്ന ഫർള് നിസ്കാരം അള്ളാഹു (സു)ക്ക് വേണ്ടി നിർവഹിക്കുന്നു എന്നാണ് മനസ്സിൽ കരുതേണ്ടത്. ജാമാഅത്തായിട്ടാണ് നിസ്കരിക്കുന്നതെങ്കിൽ ഇമാമിനെ തുടർന്നു എന്നുകൂടി കരുതണം. ഇമാം ആണെങ്കിൽ നിയ്യത്തിൽ മഅ്മൂമിനെ കൂടെ കരുതണം. നിയ്യത്തോട് കൂടിയാണ് തക്‌ബീറത്തുൽ ഇഹ്റാം ചൊല്ലി നിസ്കാരത്തിൽ പ്രവേശിക്കേണ്ടത്. നിസ്കാരം തീരുന്നത് വരെയും നിയ്യത്ത് മനസ്സിലുണ്ടാവണം. തക്ബീറത്തുൽ ഇഹ്റാം ചൊല്ലിയതിനു ശേഷം നിയ്യത്തിനെ കുറിച്ച് എന്തെങ്കിലും സംശയം തോന്നുകയും അടുത്ത നിർബന്ധ കർമം തുടങ്ങുന്നതിനു മുമ്പായി സംശയം തീരുകയും ചെയ്‌താൽ നിസ്കാരത്തിനു യാതൊരു കുഴപ്പവും സംഭവിക്കുകയില്ല. അതേ സമയം ഒരാൾ നിയ്യത്ത് ചെയ്തു ശേഷം നിറുത്തണമെന്ന് തീരുമാനിക്കുകയോ, ഏതെങ്കിലും ഒരു കാര്യമുണ്ടായാൽ നിറുത്തുമെന്നു കരുതുകയോ (ഉദാഹരണത്തിന് മഴ നിലച്ചാൽ ഞാൻ നിസ്കാരം നിറുത്തുമെന്ന് കരുതുക) ചെയ്‌താൽ ആ നിമിഷം തന്നെ നിസ്കാരം ബാത്വിൽ (അസ്വീകാര്യം) ആയിത്തീരും.</p>
  <h2>തക്ബീറത്തുൽ ഇഹ്റാം
</h2>
  <p>നിയ്യത്ത് ചെയ്ത് ഇരു കരങ്ങളും ചുമലിനു നേരെ ഉയർത്തി വിരലുകൾ വിടർത്തുകയും കൈവെള്ളകൾ ഖിബ് ലക്ക് നേരെ തിരിക്കുകയും ചെയ്ത് കൊണ്ട് ‎‫الله أكبر‬‎ ( അള്ളാഹു അക്ബർ) എന്ന് പറഞ്ഞു കൊണ്ട് നമസ്കാരത്തിൽ പ്രവേശിക്കുക. ഇതിനാണ് തക്ബീറത്തുൽ ഇഹ്റാം എന്ന് പറയുന്നത്. തക്ബീർ ചൊല്ലിയത്തിനു ശേഷം കൈകൾ താഴ്ത്തി വലതു കൈകൊണ്ട് ഇടതു കയ്യിന്റെ മണിബന്ധം പിടിച്ചു നെഞ്ചിനും പൊക്കിളിനും ഇടയിലായി വെക്കുക. ഇതാണ് നിസ്കാരത്തിലെ കൈകെട്ടൽ.

നിർബന്ധ നിസ്കാരം നിന്നുകൊണ്ടാണ് നിർവഹിക്കേണ്ടത്. അത് നിസ്കാരത്തിൻ്റെ ഫർളിൽ ഒന്നാണ്. നിന്നു നിസ്കരിക്കാൻ സാധിക്കുന്നവൻ ഇരുന്നു നിസ്കരിച്ചാൽ നിർബന്ധ നിസ്കാരം സ്വീകാര്യമാവുകയില്ല. സുന്നത്ത് നിസ്കാരങ്ങൾ ഇരുന്നും നിർവഹിക്കാം. തക്ബീർ ചൊല്ലി കൈകെട്ടി കഴിഞ്ഞാൽ പിന്നെ ദുആ ഉൽ ഇഫ്തിതാഹ് (പ്രാരംഭപ്രാർത്ഥന) ചൊല്ലുക. ഈ സമയത്തെല്ലാം സുജൂദിന്റെ സ്ഥാനത്തെക്കാണ് നോക്കേണ്ടത്.</p>
  <h2>പ്രാരംഭ പ്രാർത്ഥന
</h2>
  <h3>دعاء الافتتاح</h3>
  <p>وَجَهتُ وَجْهِيَ لِلَّذِي فَطَرَ السَّماواتِ والأرْضَ حَنِيفًا مُسْلِمًا، وَمَا أَنَا مِنَ الْمُشْرِكِينَ إِنَّ صَلاتِي وَنُسُكِي وَمَحْيَايَ وَمَمَاتِي لِلَّهِ رَبِّ الْعَالَمِينَ، لا شَرِيكَ لَهُ، وَبِذلِكَ أُمِرْتُ، وَأَنَا مِنَ الْمُسْلِمِينَ
</p>
  <p>അർത്ഥം: ആകാശ ഭൂമികളെ സൃഷ്ട‌ിച്ച അള്ളാഹുവിങ്കലേക്ക്

ഞാനിതാ എൻ്റെ ശരീരം തിരിച്ചിരിക്കുന്നു. ഞാൻ സത്യത്തിൽ ഉറച്ചവനും അനുസരണയുള്ളവനുമാണ്. ഞാൻ ഒരിക്കലും ബഹുദൈവാരാധകരിൽ ഉൾപ്പെട്ടവനല്ല. തീർച്ചയായും എന്റെ നിസ്കാരവും മറ്റു ആരാധനാ കർമങ്ങളും എൻ്റെ ജീവിതവും മരണവുമെല്ലാം ലോകരക്ഷിതാവായ അള്ളാഹുവിനുള്ളതാണ്. അവനു ഒരു പങ്കുകാരനുമില്ല. ഈ യാഥാർത്യം അംഗീകരിക്കാൻ ഞാൻ കൽപ്പിക്കപ്പെട്ടിരിക്കുന്നു. ഞാൻ മുസ്ലിംകളിൽപ്പെട്ടവനാകുന്നു. ഇതാണ് പ്രാരംഭ പ്രാർത്ഥന.

പ്രാരംഭ പ്രാർത്ഥന ചൊല്ലിക്കഴിഞ്ഞാൽ പിന്നെ :

اعوذ بالله من الشيطان الرجيم
(ശപിക്കപ്പെട്ട പിശാചിൽ നിന്നും അള്ളാഹുവിങ്കൽ ഞാൻ അഭയം തേടുന്നു) എന്ന് പറയണം. പിന്നെ ഫാത്തിഹ ഓതുക. പ്രാരംഭ പ്രാർത്ഥന ചൊല്ലുന്നതിനു മുൻപ് അഊദു ചൊല്ലിത്തുടങ്ങിയാൽ പിന്നെ പ്രാരംഭപ്രാർത്ഥന ചൊല്ലരുത്.</p>
  <h3>സൂറത്തുൽ ഫാത്തിഹ</h3>
  <p>ഫാത്തിഹ ഓതുകയെന്നത് നിസ്കാരത്തിൻ്റെ ഫർളുകളിൽ ഒന്നാണ്. നിസ്കാരം ഫർളോ സുന്നത്തോ ഏതായാലും അതിന്റെ ഓരോ റക്അത്തിലും ഫാത്തിഹ ഓതിയിരിക്കണം. ഫാത്തിഹ ഓതാതെയുള്ള നിസ്കാരം സ്വീകാര്യമാവുകയില്ല. 'ഫാത്തിഹ ഓതാത്തവന് നിസ്കാരമില്ല' എന്ന പ്രസിദ്ധമായ നബിവചനമാണ് ഇതിനാധാരം. നിന്ന് നിസ്കരിക്കുന്നവൻ ഫാത്തിഹ മുഴുവൻ നിറുത്തത്തിൽ തന്നെ ഓതേണ്ടതാണ്. അക്ഷരശുദ്ധിയോടെയും, ആശയം മനസ്സിലാക്കിയും ഒതേണ്ടതാണ്. ബിസ്മില്ലാഹി മുതൽ വലള്ളാലീൻ വരെയുള്ളതാണ് സൂറത്തുൽ ഫാത്തിഹ. ഫാത്തിഹക്ക് മുമ്പ് അഊദു ഓതലും ഫാത്തിഹക്ക് ശേഷം ആമീൻ ചൊല്ലലും സുന്നത്താണ്. ഫത്തിഹയും സൂറത്തും ഉച്ചത്തിൽ ഓതൽ സുന്നത്തുള്ള നിസ്കാരത്തിലും അഊദു പതുക്കെ ചൊല്ലിയാൽ മതി. സൂറത്തുൽ ഫത്തിഹയും അതിൻ്റെ അർത്ഥവും താഴെ കൊടുക്കുന്നു.
</p>
  <h3>الفاتحة</h3>
  <p>بسمِ اللهِ الرَّحْمَنِ الرَّحِيمِ 

الْحَمْدُ لِلَّهِ رَبِّ الْعَالَمِينَ 

الرَّحْمَنِ الرَّحِيمِ مَالِكِ يَوْمِ الدِّينِ 

إِيَّاكَ نَعْبُدُ وَإِيَّاكَ نَسْتَعِينُ اهْدِنَا

الصِّرَاطَ الْمُسْتَقِيمَ صِرَاطَ الَّذِينَ أَنْعَمْتَ

عَلَيْهِمْ غَيْرِ الْمَغْضُوبِ عَلَيْهِمْ

وَلَا الضَّالِّينَ</p>
  
  <p>അർത്ഥം: പരമ കാരുണ്ണികനും കരുണാനിധിയുമായ അള്ളാഹുവിന്റെ നാമത്തിൽ ഞാൻ ആരംഭിക്കുന്നു. സർവ്വ ലോക രക്ഷിതാവായ അല്ലാഹുവിന് സർവ്വ സ്തുതിയും. അവൻ പരമ കാരുണ്ണികനും കരുണാനിധിയുമാണ്. പ്രതിഫല ദിനത്തിന്റെ ഉടമസ്ഥനാണ്. (അള്ളാഹുവേ) നിന്നെ മാത്രം ഞങ്ങൾ ആരാധിക്കുകയും നിന്നോട് മാത്രം ഞങ്ങൾ സഹായം തേടുകയും ചെയ്യുന്നു. ഞങ്ങളെ നീ ശരിയായ മാർഗത്തിൽ നയിക്കേണമേ! നിന്റെ അനുഗ്രഹത്തിന് പാത്രമായവരുടെ മാർഗത്തിൽ നിൻ്റെ കോപത്തിനു ഇരയായവരും വഴിതെറ്റിയവരും അല്ലാത്തവരുടെ മാർഗത്തിൽ (അള്ളാഹുവേ) ഞങ്ങളുടെ പ്രാർത്ഥന നീ സ്വീകരിക്കേണമേ!

എല്ലാ നിസ്കാരത്തിലെയും ആദ്യത്തെ രണ്ട് റക്അത്തുകളിൽ ഫാത്തിഹ ഓതിയതിനു ശേഷം ഏതെങ്കിലും ഒരു സൂറത്ത് ഓതൽ സുന്നത്താണ്. മഗ്‌രിബ് നിസ്കാരത്തിൽ ഏറ്റവും ചെറിയ സൂറത്തുകളും ളുഹ്റിലും അസറിലും അൽപം വലിയ സൂറത്തുകളും ഓതൽ പ്രത്യേകം സുന്നത്താണ്.
  വെള്ളിയാഴ്ച സുബഹി നിസ്കാരത്തിൽ (അലിഫ്ലാം മീം തൻസീലുൽ കിതാബ്), സൂറത്ത് സജദ സൂറത്ത് ഇൻസാൻ (ഹൽ അത്താ അലൽ ഇൻസാനി) എന്നീ സൂറത്തുകളും ചില സൂറത്തുകളും അവയുടെ അർത്ഥവും താഴെ കൊടുക്കുന്നു.</p>
  <h3>
സൂറത്തുൽ കാഫിറൂൻ</h3>
  <h3>سورة الكافرون</h3>
  <p>بسم الله الرحمن الرحيم

قُلْ يَأَيُّهَا الْكَافِرُونَ لَا أَعْبُدُ مَا تَعْبُدُونَ 

وَلَا أَنتُمْ عَيدُونَ مَا أَعْبُدُ وَلَا أَنَا عَائِدٌ مَّا عَبَدتُّمْ

وَلَا أَنتُمْ عَبدُونَ مَاأَعْبُدُ لَكُمْ دِينَكُمْ وَلِيَ دِينِ 

</p>
  <p>അർത്ഥം: പരമ കാരുണ്ണികനും കരുണാനിധിയുമായ അള്ളാഹുവിന്റെ നാമത്തിൽ (നബി) പറയുക. അല്ലയോ സത്യനിഷേധികളെ, നിങ്ങൾ ആരാധിക്കുന്നവയെ ഞങ്ങൾ ആരാധിക്കുകയില്ല. ഞാൻ ആരാധിക്കുന്നതിനെ നിങ്ങളും ആരാധിക്കുകയില്ല. നിങ്ങൾ ആരാധിക്കുന്നതിനെ ഞാൻ ആരാധിച്ചിരുന്നില്ല. ഞാൻ ആരാധിക്കുന്നതിനെ നിങ്ങളും ആരാധിച്ചിരുന്നില്ല. നിങ്ങൾക്ക് നിങ്ങളുടെ മതം. എനിക്ക് എന്റെ മതം.
</p>
  <h3>
സൂറത്തുൽ ഖാരിഅ</h3>
  <h3>سورة القارعة</h3>
  <h3>بسمِ اللَّهِ الرَّحْمَنِ الرَّحِيم
</h3>
  <p>الْقَارِعَةُ مَا الْقَارِعَةُ وَمَا أَدْرَنكَ مَا الْقَارِعَةُ يَوْمَ يَكُونُ النَّاسُ كَالْفَرَاشِ ) وَتَكُونُ الْجِبَالُ كَالْمِهْنِ الْمَنفُوشِ فَأَمَّا مَن ثَقُلَتْ مَوَازِينُهُ فَهُوَ فِي عِينَةٍ رَاضِيَةٍ وَأَمَّا مَنْ خَفَّتْ مَوَازِينُهُ فَأُمُّهُ هَاوِيَةٌ وَمَا أَدْرَنَكَ مَاهِيَة نَارُ حَامِيَةٌ )
</p>
  <p>അർത്ഥം: പരമ കാരുണ്ണികനും കരുണാനിധിയുമായ
അള്ളാഹുവിന്റെ നാമത്തിൽ ഞാൻ തുടങ്ങുന്നുaw. ആ ഭയങ്കര വിപത്ത്! ഭയങ്കര വിപത്ത് എന്താണെന്ന് താങ്കൾക്ക് അറിവ് തരുന്നത് എന്താണ്? ജനങ്ങൾ ചിന്നിച്ചിതറി വിതറപ്പെട്ട ധൂളികൾ പോലെ ആയിത്തീരുകയും പർവതങ്ങൾ കടയപ്പെട്ട കമ്പിളിരോമം പോലെയാവുകയും ചെയ്യുന്ന ദിവസം ആ വിപത്തുണ്ടാകും. അപ്പോൾ ആരുടെ തുലാസ് മുൻതൂക്കം തൂങ്ങുന്നുവോ അവർ സംതൃപ്തമായ ജീവിതത്തിലായിരിക്കും. ആരുടെ തുലാസിൽ നന്മയുടെ ഭാരം കുറയുന്നുവോ അവരുടെ മടക്ക സ്ഥാനം അഗാധ ഗർത്തമാകുന്നു. അത് എന്താണെന്ന് നിനക്ക് അറിവ് തരുന്നത് എന്താണ്? കത്തിജ്വലിക്കുന്ന നരകമാകുന്നു അത്.</p>
  <h3>സൂറത്തുൽ ഖുറൈശ്</h3>
  <p>سمِ اللَّهِ الرَّحْمَنِ الرَّحِيم

لإيلافِ قُرَيْشٍ

إِلَيْفِهِمْ رِحْلَةَ الشَّتَاءِ وَالصَّيْفِ

فَلْيَعْبُدُوا رَبَّ هَذَا الْبَيْتِ

الَّذِي أَطْعَمَهُم

مِن جُوعٍ وَءَامَنَهُم مِّنْ خَوْفٍ</p>
  <p>അർത്ഥം: പരമ കാരുണ്ണികനും കരുണാനിധിയുമായ അല്ലാഹുവിന്റെ നാമത്തിൽ, ഖുറൈശികൾക്ക് ഇണക്കമുണ്ടാകാൻ- ഉഷ്ണകാലത്തും ശൈത്യകാലത്തും യാത്ര ചെയ്യുന്നതിനു അവർക്ക് ഇണക്കമുണ്ടാകാൻ ( വേണ്ടതൊക്കെ അല്ലാഹു ചെയ്തു കൊടുത്തു). അതിനാൽ തങ്ങൾക്ക് വിശപ്പകറ്റാൻ ഭക്ഷണം നൽകുകയും, ഭയത്തിൽ നിന്ന് മോചനം നൽകുകയും ചെയ്ത ഈ ഭവനത്തിൻ്റെ നാഥനെ അവർ ആരാധിച്ചുകൊള്ളട്ടെ.
</p>
  <h2>
റുകുഇലേക്ക്</h2>
  <p>ഫത്തിഹയും സൂറത്തും ഓതിക്കഴിഞ്ഞാൽ 'അല്ലാഹു അക്ബർ എന്ന് പറഞ്ഞുകൊണ്ട് റുകൂഇലേക്ക് പോകണം.

കുനിഞ്ഞു നിൽക്കുമ്പോൾ മുതുകും പിരടിയും ഒരേ നിരപ്പിൽ ആയിരിക്കണം. കൈപ്പത്തികൾ കാൽമുട്ടുകളിൽ വെക്കുക. ഒരു നിമിഷത്തേക്ക് എല്ലാ ചലനങ്ങളും നിർത്തുക ഇതാണ് റുകുഅ. അല്ലാഹുവിൻ്റെ മുൻപിൽ വിനയവും വിധേയത്വവും കാണിക്കുന്നതിൻ്റെ ഒരു രൂപമാണത്. റുകൂഇൽ ഈ ദിക്ർ മൂന്നു പ്രാവശ്യം ചൊല്ലുക. سُبحَانَ رَبِّيَ الْعَظِيمِ وَبِحَمْدِهِ
</p>
  <p>അർത്ഥം:

മഹാനായ എൻ്റെ രക്ഷിതാവ് പരിശുദ്ധനാകുന്നു അവനാകുന്നു സർവ്വസ്തുതിയും,
</p>
  <h2>ഇഅത്തിദാൽ</h2>
  <p>റുകൂഇൽ നിന്ന് നേരെ എഴുന്നേറ്റ് നിവർന്നു നിൽക്കണം. ഇതാണ് ഇഅത്തിദാൽ എന്ന് പറയുന്നത്. റുകൂഇൽ നിന്ന് ഉയരുമ്പോൾ ഇരുകൈകളും ചുമലിനു നേരെ ഉയർത്തി .  سَمِعَ اللهُ لِمَنْ  حَمِدَهُ    അർത്ഥം: അല്ലാഹുവിനെ സ്തുദിക്കുന്നവൻ്റെ വാക്ക് അല്ലാഹു കേട്ടിരിക്കുന്നു.എന്ന് പറയുകയും പിന്നീട് കൈകൾ താഴ്ത്തിയിട്ട് നേരെ നിൽക്കുകയും വേണം. റുകുഇലെന്നപോലെ ഇഅത്തിദാലിലും അൽപനേരം ശാന്തനായി നിൽക്കണം. ഇഅത്തിദാലിൽ ഈ പ്രാർത്ഥന ചൊല്ലുക. رَبَّنَا لَكَ الْحَمْدُ مِنْ السَّمَوَاتِ وَمِنْ الْأَرْضِ وَمِنْ مَا شِئْتَ مِنْ شَيْءٍ بَعْدُ .  അർത്ഥം: ഞങ്ങളുടെ നാഥാ ആകാശങ്ങളും ഭൂമിയും നീ ഉദ്ദേശിച്ച മറ്റു വസ്തുക്കളും നിറയെ നിനക്ക് സ്തുതി.
</p>
  <h2>
സുജൂദ് (സാഷ്ടാംഗം)</h2>
  <p>ഇത്തിദാലിൽ നിന്ന് നേരേ സുജൂദിലേക്ക് പോകണം. സുജൂദിലേക്ക് പോകുമ്പോഴും സുജൂദിൽ നിന്ന് ഉയരമ്പോഴും 'അല്ലാഹു അക്‌ബർ'എന്ന് പറയണം. സുജൂദിലേക്ക് പോകുമ്പോൾ ആദ്യമായി കാൽ മുട്ടുകളാണ് നിലത്തു വെക്കേണ്ടത്. കാൽമുട്ടുകൾ, കൈവെള്ളകൾ, നെറ്റി, മുക്ക്, കാൽവിരലുകളുടെ ഉൾഭാഗങ്ങൾ ഇവയെല്ലാം നിലത്തുവെക്കണം.

തലയുടെ ഭാരം മുഴുവൻ നിലത്ത് ഊന്നി മേൽഭാഗം താഴ്ത്തി മുതുകുഭാഗം ഉയർത്തിക്കിടക്കുന്നതിനാണ് സുജൂദ് എന്ന് പറയുന്നത്. അല്ലാഹുവിന്റെ മുൻപിൽ വിനയവും വണക്കവും കാണിക്കുന്നതിൻ്റെ പാരമ്യത്തെ സൂചിപ്പിക്കുന്നതാണ് സുജൂദ്. സുജൂദ് ചെയ്യുമ്പോൾ നെറ്റി നിലത്ത് പതിയുന്നു എന്ന് ഉറപ്പുവരുത്തണം. തൊപ്പി, തലയിൽക്കെട്ട്, മക്കന, മുടി തുടങ്ങിയവ കൊണ്ട് നെറ്റി മറയാതെ നോക്കണം. മുക്ക് ഒഴിച്ചുള്ള മറ്റു ശരീരഭാഗങ്ങൾ (മേൽപ്പറഞ്ഞവ) കാരണം കൂടാതെ അല്പനേരമെങ്കിലും നിലത്തു തട്ടാതിരുന്നാൽ സുജൂദ് ശരിയാവുകയില്ല. സുജൂദിൽ ഈ ദിക്ർ മൂന്നു പ്രാവശ്യം പറയുക.
 سُبْحَانَ رَبِّيَ الْأَعْلَى وَبِحَمْدِهِ  പരമോന്നതനായ എൻ്റെ നാഥനെ സ്തുതിക്കുകയും അവന്റെ പരിശുദ്ധിയെ വാഴ്ത്തു‌കയും ചെയ്യുന്നു എന്നാണിതിൻ്റെ അർത്ഥം.
  </p>
  <h2>സുജൂദുകൾക്കിടയിലെ ഇരുത്തം</h2>
  <p>ഒരു സൂജൂദ് പൂർത്തിയായാൽ അല്ലാഹു അക്ബർ എന്ന് ചൊല്ലിക്കൊണ്ട് തലയുയർത്തി നിവർന്നിരിക്കുക.

ഇടതുകാലിന്റെ പാദം പരത്തി അതിന്മേൽ ഇരിക്കുകയും വലതു പാദം കുത്തിവെക്കുകയും വേണം. കൈവിരലുകൾ പരത്തി കൈപ്പത്തികൾ തുടയുടെ മേൽ വെക്കണം. ഈ തരത്തിലുള്ള ഇരുത്തത്തിനു ഇഫ്‌തിറാശ് എന്നാണ് പറയുക. രണ്ട് സുജൂദുകൾക്കിടയിലെ ഇരുത്തം അധികം ദീർഘിപ്പിക്കാൻ പാടില്ല.രണ്ട് സുജൂദുകൾക്കിടയിലെ ഇരുത്തത്തിൽ ഈ ദിക്ർ ചൊല്ലുക. رَبِّ اغْفِرْ لِي وَارْحَمْنِي وَاجْبُرْنِي وَارْفَعْنِي رَارْزُقْنِي وَاهْدِنِي وَعَافِنِي وَاعْفُ عَنِّى അർത്ഥം: എന്റെ നാഥാ, എൻ്റെ പാപങ്ങൾ പൊറുക്കുകയും അനുഗ്രഹിക്കുകയും എൻ്റെ ന്യൂനതകൾ പരിഹരിക്കുകയും എന്നെ ഉന്നതിയിലേക്കുയർത്തുകയും എനിക്ക് ആഹാരവും സന്മാർഗ ദർശനവും ആരോഗ്യവും നൽകുകയും ചെയ്യേണമേ!

ഇത് പൂർത്തിയായാൽ രണ്ടാമതൊരു സുജൂദുകൂടി ചെയ്യുക. ആദ്യത്തെ സുജൂദിൽ ചെയ്തതും പറഞ്ഞതുമെല്ലാം രണ്ടാമത്തെ സുജൂദിലും ആവർത്തിക്കണം. ഈ സുജൂദുകൂടി കഴിഞ്ഞാൽ ഒരു റകഅത്ത് പൂർത്തിയായി. റുകുഅ, ഇഅത്തിദാൽ, സുജൂദ്, സുജൂദുകൾക്കിടയിലെ ഇരുത്തം ഇവയിലെല്ലാം (ത്വുമഅനീനത്ത്) അഥവാ ശാന്തത കൈക്കൊള്ളൽ നിർബന്ധമാണ്.. റുകൂഇലേക്ക് പോകുകയും അപ്പോൾ തന്നെ ഇത്തിദാലിലേക്ക് പോരുകയും ചെയ്‌താൽ ശരിയാവുകയില്ല. മറ്റുള്ളവയും ഇങ്ങനെ തന്നെ. ഇതേ ക്രമത്തിൽ എല്ലാ റക്അത്തുകളും നിസ്കരിക്കണം.

രണ്ടിൽ കൂടുതൽ റക്അത്തുള്ള നിസ്ക്കാരമാണെങ്കിൽ രണ്ടാം റക്അത്തിനു ശേഷം ആദ്യത്തെ അത്തഹിയ്യാത്ത് ഓതുകയും അതിനായി ഇരിക്കുകയും വേണം. നേരത്തെ പറഞ്ഞത് പോലെയുള്ള ഇഫ്‌തിറാശിന്റെ ഇരുത്തമാണ് ഇരിക്കേണ്ടത്. ആദ്യത്തെ അത്തഹിയ്യാത്തിന്നു ശേഷം നബി(സ) യുടെ മേൽ സ്വലാത്ത് ചൊല്ലണം. അത്തഹിയ്യാത്തും സ്വലാത്തും കഴിഞ്ഞാൽ വീണ്ടു എഴുന്നേൽക്കുകയും ബാക്കിയുള്ള റക്അത്തുകൾ പൂർത്തിയാക്കുകയും വേണം. ആദ്യത്തെ അത്തഹിയ്യാത്തിൽ നിന്നും എഴുന്നേൽക്കുമ്പോൾ കൈകളിൽ ഭാരം കൊടുത്താണ് എഴുന്നേൽക്കേണ്ടത്. കൈകൾ ചുമലിനു നേരെ ഉയർത്തി താഴ്ത്തുകയും വേണം. എല്ലാ റകഅത്തുകളും പൂർത്തിയായാൽ അവസാനത്തെ അത്തഹിയ്യാത്ത് ഓതുകയും അതിന്നായി ഇരിക്കുകയും വേണം. തവർറുക്കിൻ്റെ ഇരുത്തമാണ് ഇവിടെ ഇരിക്കേണ്ടത്, എന്നാൽ സലാം വീട്ടുന്നതിനു മുമ്പ് സഹ്‌വിന്റെ സുജൂദ് (മറവിയുടെ സുജൂദ്) ചെയ്യാനുണ്ടെങ്കിൽ ഇഫ്തിറാശിൻ്റെ ഇരുത്തമാണ് ഇരിക്കേണ്ടത്. അവസാനത്തെ അത്തഹിയ്യാത്തിനു ശേഷം നബിയുടെ പേരിൽ സ്വലാത്ത് ചൊല്ലണം. അതിനു ശേഷം ദുആ ചെയ്യലും സുന്നത്താണ്.</p>
  <h2>അത്തഹിയ്യാത്തും സ്വലാത്തും</h2>
  <p>لتحياتُ الْمُبَارَكَاتُ الصَّلَوَاتُ الطَّيِّبَاتُ للهِ السَّلَامُ عَلَيْكَ أَيُّهَا النَّبِيُّ وَرَحْمَةٌ اللهِ وَبَرَكَاتُهُ السَّلَامُ عَلَيْنَا وَعَلَى عِبَادِ اللَّهِ الصَّالِحِينَ أَشْهَدُ أَنْ لَا إِلَهَ إلا اللهُ . وَأَشْهَدُ أَنَّ مُحَمَّدًا رَسُولُ اللهِ اللَّهُمَّ صَلِّ عَلَى مُحَمَّدٍ
    അർത്ഥം: എല്ലാ കാണിക്കകളും അനുഗ്രഹീതങ്ങളായ എല്ലാ കാര്യങ്ങളും എല്ലാ നിസ്കാരങ്ങളും എല്ലാ സൽകർമങ്ങളും അള്ളാഹുവിന്നുള്ളതാകുന്നു. അല്ലയോ നബിയെ! അള്ളാഹുവിന്റെ രക്ഷയും കാരുണ്യവും അനുഗ്രഹങ്ങളും അങ്ങയുടെ മേൽ ഉണ്ടായിരിക്കട്ടെ. അള്ളാഹുവിൻ്റെ സദ്‌വൃത്തരായ ഇതെല്ലാം ഉണ്ടായിരിക്കട്ടെ. അള്ളാഹു ഒഴികെ ഒരു ആരാധ്യനും ഇല്ലെന്നും മുഹമ്മദ്(സ) അള്ളാഹുവിൻ്റെ ദുതനാണെന്നും ഞാൻ സാക്ഷ്യംവഹിക്കുന്നു. അള്ളാഹുവേ, മുഹമ്മദ് നബിയുടെ മേൽ നീ കാരുണ്യം വർഷിക്കേണമേ!

അവസാന അത്തഹിയ്യാത്തിന് ശേഷം പുർണമായ ചൊല്ലലും അതിനു ശേഷം പ്രാർത്തിക്കലും സുന്നത്താകുന്നു. പൂർ‌ണമായ സ്വലാത്ത് താഴെ കൊടുക്കുന്നു.
</p>
  <h2>സ്വലാത്തിൻറെ പൂർണ രൂപം</h2>
  <p>اللَّهُمَّ صَلِّ عَلَى مُحَمَّدٍ وَعَلَى آلِ مُحَمَّدٍ، كَمَا صَلَّيْتَ عَلَى إِبْرَاهِيمَ وَعَلَى آلِ إِبْرَاهِيمَ إِنَّكَ حَمِيدٌ مَّجِيدٌ اللَّهُم بَارِكَ عَلَى مُحَمَّدٍ وَعَلَى آلِ مُحَمَّدٍ ، كَمَا بَارَكْتَ عَلَى إِبْرَاهِيمَ وَعَلَى آلِ إِبْرَاهِيمَ إِنَّكَ حَمِيدٌ مَجِيدٌ
  അർത്ഥം: അള്ളാഹുവേ, ഈ ലോകത്തുള്ളവരിൽ വെച്ച്
ഇബ്രാഹിം നബിയുടെയും കുടുബത്തിൻ്റെയും മേൽ നീ കാരുണ്യവും അനുഗ്രഹവും വർഷിപ്പിച്ചത് പോലെ മുഹമ്മദ് നബി(സ) യുടെയും കുടുംബത്തിൻ്റെയും മേൽ നീ കാരുണ്യവും അനുഗ്രഹവും വർഷിക്കേണമേ. തീർച്ചയായും നീ സ്തുത്യർഹനും പരമോന്നതനുമാണല്ലോ.
</p>
  <h2>അത്തഹിയ്യാത്തിനു ശേഷമുള്ള ദുആ</h2>
  <p>اللَّهُمَّ اغْفِرْ مَا قَدَّمْتُ وَمَا أَخَرْتُ وَمَا أَسْرَرْتُ وَمَا أَعْلَنْتَ وَمَا أَسْرَفْتُ وَمَا أَنْتَ أَعْلَمُ بِهِ مِنِّى إِنَّكَ أَنْتَ الْمُقَدِّمُ وَانتَ الْمُؤَخِّرَ لا إِلَهَ إِلَّا أَنْتَ اللَّهُمَّ إِنِّي أَعُوذُ بِكَ مِنْ عَذَابٍ القبر ومن عذاب النارِ مِنْ فِتْنَةِ   الْحَيَا وَالْمَمَاتِ وَمِنْفتْنَةِ المسيح الدجاله    
  അർത്ഥം: അള്ളാഹുവേ! ഞാൻ മുമ്പു ചെയ്തതും പിറകെ ചെയ്യുന്നതും രഹസ്യമായും പരസ്യമായും അതിരുവിട്ടു ചെയ്തതുമെല്ലാം എന്നെക്കാൾ കൂടുതൽ നിനക്കറിയാവുന്നതുമായ എല്ലാ തെറ്റുകളും എനിക്ക് നീ പൊറുത്തു തരേണമേ! തീർച്ചയായും എല്ലാ കാര്യങ്ങളും അവയുടെ ക്രമപ്രകാരം മുന്തിക്കുകയും പിന്തിക്കുകയും ചെയ്യുന്നവനാണ് നീ. നീയല്ലാതെ ഒരു ആരാധ്യനുമില്ല. അള്ളാഹുവേ! ഖബറിലെ ശിക്ഷയിൽ നിന്നും നരക ശിക്ഷയിൽ നിന്നും, ജീവിതത്തിൻ്റെയും മരണത്തിന്റെയും പരീക്ഷണങ്ങളിൽ നിന്നും ശപിക്കപ്പെട്ട ദജ്ജാലിൻ്റെ ഫിത്‌നയിൽ നിന്നും നിന്നോട് ഞാൻ രക്ഷ തേടുന്നു.
അത്തഹിയ്യാത്തിനും സ്വലാത്തിനും ശേഷമാണ് ഈ ദുആ ചൊല്ലേണ്ടത്.
</p>
  <h2>അത്തഹിയ്യാത്തിനു വേണ്ടിയുള്ള ഇരുത്തം</h2>
  <p>അത്തഹിയ്യാത്തിനും സ്വലാത്തിനും വേണ്ടി തവർറുക്കിന്റെ ഇരുത്തമാണ് ഇരിക്കേണ്ടത്. കൈപ്പത്തികൾ രണ്ടും കാൽമുട്ടുകൾക്കടുത്തായി തുടകളുടെ മേൽ വെക്കണം. അത്തഹിയ്യാത്ത് ഓതുമ്പോൾ ഇല്ലാഹു എന്ന് ഉച്ചരിക്കുന്ന സമയത്ത് വലതു കയ്യിൻ്റെ ചൂണ്ടു വിരൽ അല്പം ഉയർത്തുകയും അതിലേക്ക് തന്നെ നോക്കുകയും വേണം. അത് സുന്നത്താണ്. ഉയർത്തിയ വിരൽ സലാം വീട്ടുന്നത് വരെയും താഴ്ത്ത‌രുത്. അത്തഹിയ്യാത്തും സ്വലാത്തും ദുആയും കഴിഞ്ഞതിനു ശേഷം രണ്ട് പ്രാവശ്യം സലാം ചൊല്ലി നിസ്കാരത്തിൽ നിന്നും വിരമിക്കണം. ഇവയിൽ ഒന്നാമത്തെ സലാം നിർബന്ധവും രണ്ടാമത്തെ സലാം സുന്നത്തുമാകുന്നു.


അവസാനത്തെ അത്തഹിയ്യാത്തിൽ ഇതിലേ ഏതെങ്കിലും ഒരു രൂപത്തിൽ മാത്രം ഇരിക്കുക.
</p>
  <h2>സലാം വീട്ടൽ</h2>
  <p>നിസ്കാരം തക്ബീർ കൊണ്ട് ആരംഭിക്കുന്നു തസ്ലീം കൊണ്ട് അവസാനിക്കുകയും ചെയ്യുന്നു.    لسَّلَامُ عَلَيْكُم وَرَحْمَةُ الله 
  അസ്സലാമു അലൈകും വരഹ്മത്തുല്ലാഹ് എന്ന് ചൊല്ലിയാണ് സലാം വീട്ടേണ്ടത്. അല്ലാഹുവിൻ്റെ രക്ഷയും കാരുണ്യവും നിങ്ങളുടെ മേൽ ഉണ്ടാവട്ടെ എന്നാണിതിൻ്റെ അർത്ഥം. ആദ്യം സലാം പറയുമ്പോൾ വലതു ഭാഗത്തേക്കും രണ്ടാമത് സലാം പറയുമ്പോൾ ഇടതു ഭാഗത്തേക്കും മുഖം തിരിക്കലും സുന്നത്താണ്. ആദ്യത്തെ സലാം കൊണ്ട് വലതു ഭാഗത്തും രണ്ടാമത്തെ സലാം കൊണ്ട് ഇടതു ഭാഗത്തുമുള്ള മലക്കുകൾ, സത്യവിശ്വാസികൾ തുടങ്ങിയവർക്ക് സലാം പറയുകയാണെന്ന് മനസ്സിൽ കരുതണം. അതും സുന്നത്തു തന്നെ.നിസ്കാരത്തിന്റെ കർമങ്ങൾ അൽപം വിശദമായിതന്നെ നാം വിവരിച്ചു കഴിഞ്ഞു. ഈ കർമങ്ങളെല്ലാം മേൽ പറഞ്ഞ ക്രമത്തിൽ തന്നെ ചെയ്യേണ്ടതാണ്. എങ്കിൽ മാത്രമേ നിസ്കാരം ശരിയാവുകയുള്ളൂ. കൃമം തെറ്റിച്ചാൽ നിസ്ക്കാരം സ്വികരിക്കപെടുകയില്ല.
</p>
  <h2>സഹ് വിൻറെ സുജൂദ്</h2>
  <p>താഴെ പറയുന്ന സന്ദർഭങ്ങളിൽ സഹ് വിൻറെ സുജൂദ് (മറവിയുടെ) ചെയ്യേണ്ടതാണ്.</p>
  <ul>
    <li>അബ്ആള് സുന്നത്ത് മറന്നു ചെയ്യാതിരിക്കുക.</li>
    <li>മനപ്പൂർവം ചെയ്‌താൽ നിസ്കാരം നിഷ്ഫലമായിത്തീരുന്ന ഏതെങ്കിലും കാര്യം മറന്നു ചെയ്യുക.</li>
    <li>നിസ്കാരത്തിന്റെ ഏതെങ്കിലും കർമങ്ങളുടെ കാര്യത്തിൽ സംശയം ജനിക്കുക.</li>
  </ul>
  <p>ഒറ്റക്ക് നിസ്കരിക്കുകയാണെങ്കിലും സഹ് വിന്റെ സുജൂദ് ചെയ്യേണ്ടതാണ്. സഹ് വിൻറെ സുജൂദ് രണ്ടു പ്രാവശ്യം ചെയ്യണം. സാധാരണ നിസ്കാരത്തിലെ സുജൂദുകൾക്കിടയിൽ ഇരിക്കുന്നതു പോലെ ഇവക്കിടയിലും ഇരിക്കണം. അവസാനത്തെ അത്തഹിയ്യാത്തും സ്വലാത്തും ദുആയും കഴിഞ്ഞ് സലാം വീട്ടുന്നതിനു തൊട്ടു മുൻപാണ് സഹ് വിൻറെ സുജൂദ് ചെയ്യേണ്ടത്. സഹ് വിൻറെ സുജൂദുകളിൽ ഈ ദിക്ർ ചെല്ലണം. سبْحَانَ رَبِّي الْأَعْلَى وَبِحَمْدِهِ    അർത്ഥം : പരമോന്നതനായ എൻ്റെ നാഥനെ സ്തുതിക്കുകയും അവൻ്റെ പരിശുദ്ധിയെ വാഴ്ത്തുകയും ചെയ്യുന്നു എന്നാണിതിന്റെ അർത്ഥം.

നിസ്കാരത്തിൽ നിർബന്ധമായ ഏതെങ്കിലും ഒരു കാര്യം മറന്നു എന്ന് കരുതുക. ഓർമ വന്ന ഉടനെ അതു നിർവഹിക്കണം. സഹ് വിൻറെ സുജൂദ് ചെയ്യാം എന്ന് കരുതി വിട്ടു കളയാൻ പാടില്ല. ചുരുക്കത്തിൽ ഉപേക്ഷിക്കുകയോ നിസ്കാരത്തിൽ നിർവഹിക്കേണ്ടത് ഇല്ലാത്തത് പ്രവർത്തിക്കുകയോ ചെയ്താലാണ് സഹ് വിൻറെ സുജൂദ് ആവശ്യമായിവരുന്നത്.

സുന്നത്തായ ഒരു കാര്യം മറക്കുകയും അതിനു ശേഷമുള്ള ഫർളിൽ പ്രവേശിക്കുകയും ചെയ്തതിനു ശേഷം മറന്നത് ഓർമ വന്നാൽ അത് നിർവഹിക്കാൻ വേണ്ടി മടങ്ങരുത്. മനപ്പൂർവം അങ്ങനെ മടങ്ങിയാൽ നിസ്കാരം നിഷ്ഫലമായിത്തീരും.
</p>
  <h2>സുജുദുത്തിലാവ</h2>
  <p>വിശുദ്ധ ഖുറആനിൽ സുജൂദിന്റെ ചില ആയത്തുകളുണ്ട്. അവ ഓതുമ്പോൾ ഓതുന്നവർക്കും കേൾക്കുന്നവർക്കും സുജൂദ് ചെയ്യൽ സുന്നത്താണ്. ഇതിന് സുജൂദുത്തിലാവത്ത് എന്നാണ് പറയുന്നത്. നിസ്കാരത്തിലാണെങ്കിലും അല്ലെങ്കിലും ഓത്തിൻറെ സുജൂദ് സുന്നത്താണ്. ജമാഅത്ത് നിസ്കാരത്തിൽ ഇമാം സുജൂദ് ചെയ്തെങ്കിൽ മാത്രമേ മഅ്മൂമും ചെയ്യാൻ പാടുള്ളൂ. സജദയുടെ ആയത്ത് ഓതിയാൽ ഒരു സുജൂദ്‌ചെയ്യണം.
</p>
  
 <p>പതിനാലു സജദയുടെ ആയത്തുകളാണ് ഖുർആനിൽ ഉള്ളത്.. അവ ഈ പറയുന്നവയാണ്.</p>
  <ul>
    <li>സൂറത്തുൽ അഅറാഫിലെ 206 ആയത്ത്</li>
    <li>സൂറത്തുൽ റഅദിലെ 15 ആയത്ത്</li>
    <li>സൂറത്തുന്നഹലിലെ 49 ആയത്ത്</li>
    <li>സുറത്തുൽ ഇസ്രാഈലിലെ 107 ആയത്ത്</li>
    <li>സൂറത്തുൽ മറിയമിലേ 58 ആയത്ത്</li>
    <li>സൂറത്തുൽ ഹജ്ജിലെ 18 ആയത്ത്</li>
    <li>സൂറത്തുൽ ഹജ്ജിലെ 77 ആയത്ത്</li>
    <li>സൂറത്തുൽ ഫുർഖാനിലെ 60 ആയത്ത്</li>
    <li>സൂറത്തുന്നംലിലെ 25 ആയത്ത്</li>
    <li>സൂറത്തു സജദയിലെ 15 ആയത്ത്</li>
    <li>സൂറത്തു ഫുസ്സിലത്തിലെ 37 ആയത്ത്</li>
    <li>സൂറത്തു നജ്തിലെ 62 ആയത്ത്</li>
    <li>സൂറത്തുൽ ഇൻഷിഖാഖിലെ 21 ആയത്ത്</li>
    <li>സൂറത്തുൽ അലഖിലെ 19 ആയത്ത്</li>
 </ul>
  <p>സൂറത്ത് സ്വദിലെ 21 ആയത്ത് ഈ ഗണത്തിൽ പെട്ടതല്ല. അവിടെ ഒരു സുജൂദ് സുന്നത്തുണ്ട്. അത് ശുക്‌റിൻറെ സുജുദാണ്. നിസ്കാരത്തിൽ ശുക്റിൻറെ സുജൂദ് ഇല്ല.

സാധാരണ സുജൂദിൽ ചൊല്ലാറുള്ള ദിക്ർ ഓത്തിൻറെ സുജൂദിലും ചൊല്ലാമെന്ന് പറഞ്ഞുവല്ലോ. ഓത്തിൻറെ ഈ പറയുന്ന ദിക്റും ചൊല്ലാം. അത് സുന്നത്താണ്.سَجَدَ وَجْهِي لِلَّذِي خَلَقَهُ وَصَوَّرَهُ وَشَقَّ سَمْعَهُ وَبَصَرَهُ بِحَوْلِهِ وَقُوَّتِهِ فَتَبَارَكَ اللهُ أَحْسَنُ الْخَالِقِينَ.  
  അർത്ഥം: അപാരമായ തന്റെ കഴിവ് കൊണ്ട് സൃഷ്ടിക്കുകയും കണ്ണും കാതും പ്രദാനം ചെയ്യുകയും ചെയ്ത നാഥൻറെ മുമ്പിൽ ഞാനെന്റെ മുഖം കുനിക്കുന്നു.ഉത്തമ സൃഷ്ടികർത്താവായ അള്ളാഹു ഗുണ സമ്പൂർണനായിരിക്കുന്നു.

ഇമാം ഓത്തിൻറെ സുജൂദ് ചെയ്‌താൽ മഅ്മൂമും സുജൂദ് ചെയ്യൽ നിർബന്ധമാണ്. നിസ്കാരത്തിലാണെങ്കിൽ ഓത്തിൻറെ സുജൂദ് ചെയ്യാൻ വേണ്ടി തക്ബീർ ചൊല്ലണം. നിസ്കാരത്തിലാല്ലാതെയാണ് സുജൂദ് ചെയ്തതെങ്കിൽ ആദ്യം തക്ബീറത്തുൽ ഇഹ്റാം (അല്ലാഹു അക്‌ബർ) എന്ന് ചൊല്ലുകയും സുജൂദിനു ശേഷം ഇരുന്ന് സലാം വീട്ടുകയും വേണം. നിസ്കാരത്തിൻറെ ശർത്തുകളെല്ലാം ഈ സുജൂദിനും ബാധകമാണ്.</p>
  </body>
      </html
